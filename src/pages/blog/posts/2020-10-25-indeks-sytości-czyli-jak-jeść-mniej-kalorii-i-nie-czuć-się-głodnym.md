---
templateKey: blog-post
title: Indeks sytości, czyli jak jeść mniej kalorii i nie czuć się głodnym?
date: 2020-10-25T08:21:56.918Z
description: Indeks sytości (IS) to współczynnik wyznaczony eksperymentalnie  w
  1995 r. przez Australijską badaczkę dr Susan Holt. Określa on jak długo po
  spożyciu stałej liczby kalorii (w badaniu - 240 kcal)  pod postacią różnych
  produktów utrzymuje się uczucie sytości. Znajomość tego współczynnika może
  pozwolić na łatwiejsze planowanie diety z deficytem (lub nadwyżką) kalorii.
featuredpost: true
featuredimage: /img/blog-2020.10.25-03.png
tags:
  - dieta
  - kalorie
  - indeks sytości
---
![Tytuł](../006%20-%20satiety%20index/exports/blog-2020.10.25-00.png "Tytuł")

Podstawowym kryterium wpływającym na to jakie efekty (utrata/utrzymanie/wzrost wagi) przyniesie dana dieta jest jej kaloryczność, która wraz z liczbą spalonych przez organizm kalorii składa się na bilans kaloryczny. Ogólne zasady są bardzo proste. W celu utraty wagi należy utrzymywać **deficyt kaloryczny** - liczba dostarczanych kalorii musi być mniejsza od zapotrzebowania organizmu. Natomiast w celu zwiększenia wagi należy wytworzyć **nadwyżkę kaloryczną** - liczba dostarczanych kalorii musi być większa od liczby kalorii spalanych przez organizm. W obu przypadkach istotna jest nie tylko kaloryczność diety, ale również to przez jak długo będzie ona utrzymana. O ile podstawowe wymagania jakie należy spełnić w celu zmiany swojej sylwetki są bardzo proste, to **konsekwentne ich egzekwowanie** przez dłuższy czas może okazać się problematyczne. Podczas przebywania na przedłużającym się deficycie coraz bardziej odczuwalny będzie **głód**, natomiast nadwyżce kalorii może towarzyszyć **odczucie ciągłego przejedzenia**. Pomocna w redukowaniu tych niedogodności może okazać się znajomość **indeksu sytości** i uwzględnienie go podczas planowania posiłków. W momencie gdy przebywamy na deficycie kalorycznym i coraz bardziej odczuwamy głód warto decydować się na produkty o wysokim indeksie sytości takie jak na przykład gotowane ziemniaki, ryby, owsianka, czy pomarańcze. Natomiast jeżeli mamy problem z przejadaniem zaplanowanych kalorii warto włączać do naszej diety produkty o niższym indeksie sytości jak orzeszki ziemne, jogurty oraz słodycze.

Wyznaczony w 1995 r. indeks sytości prezentuje się następująco:

| Produkt                                | IS \[%] |
| -------------------------------------- | ------- |
| gotowane ziemniaki                     | 323     |
| ryba                                   | 225     |
| owsianka                               | 209     |
| pomarańcze                             | 202     |
| jabłka                                 | 197     |
| makaron pełnoziarnisty                 | 188     |
| wołowina                               | 176     |
| pieczona fasola                        | 168     |
| winogrona                              | 162     |
| chleb razowy                           | 157     |
| chleb ziarnisty                        | 154     |
| popcorn                                | 154     |
| płatki z otrębami pszennymi (All-Bran) | 151     |
| jajka                                  | 150     |
| ser                                    | 146     |
| ryż biały                              | 138     |
| soczewica                              | 133     |
| ryż brązowy                            | 132     |
| płatki miodowe (Honeysmacks)           | 132     |
| krakersy                               | 127     |
| ciasteczka                             | 120     |
| makaron                                | 119     |
| banany                                 | 118     |
| żelki                                  | 118     |
| płatki kukurydziane                    | 118     |
| granola (Special K)                    | 116     |
| frytki                                 | 116     |
| płatki pełnoziarniste (Sustain)        | 112     |
| chleb biały                            | 100     |
| musli                                  | 100     |
| lody                                   | 96      |
| chipsy                                 | 91      |
| jogurt                                 | 88      |
| orzeszki ziemne                        | 84      |
| baton (Mars)                           | 70      |
| pączki                                 | 68      |
| ciasto                                 | 65      |
| croissant                              | 47      |



Można zauważyć, że wśród produktów posiadających najwyższy indeks sytości znajdują się głownie te **bogate w węglowodany, z wysoką zawartością błonnika i wod**y. Mogło by wydawać się, że węglowodany nie będą zapewniły tak długiego uczucia sytości. Jednak jak widać w połączeniu z błonnikiem, który jest w stanie spowolnić ich wchłanianie i wysoką zawartością wody będą to dobre produkty na redukcję.

![Produkty z wysokim indeksem sytości część 1.](../006%20-%20satiety%20index/exports/blog-2020.10.25-01.png "Produkty z wysokim indeksem sytości część 1.")

Kolejną grupą cechująca się wysokim indeksem sytości są produkty **bogate w białko**. Jest to dobra informacja. Białko jest bardzo istotnym makroskładnikiem z perspektywy budowania i utrzymania masy mięśniowej. Dzięki wysokiej sytości skomponowanie diety dostarczającej odpowiednią ilość białka (około 1.6 - 2.5 g/kg masy ciała) nie powinno być problematyczne nawet podczas przebywania na deficycie kalorycznym.

![Produkty z wysokim indeksem sytości część 1.](../006%20-%20satiety%20index/exports/blog-2020.10.25-02.png "Produkty z wysokim indeksem sytości część 1.")

Z kolei przyglądając się produktom, które uzyskały najniższy indeks sytości można zauważyć, że często składają się one **głownie z węglowodanów i tłuszczu**. W tym przypadku węglowodany pochodzą w dużej mierze z cukru, a same produkty są wysoko przetworzone. Produkty te będą prawdopodobnie częściej uznawane przez nasz organizm jako smaczne ze względu na to, że stanowią łatwo przyswajalne źródło kalorii. Co z perspektywy organizmu, który jest nastawiony na przetrwanie w trudnych warunkach (a do tego właśnie przygotowały nas tysiąclecia ewolucji) jest bardzo kuszące.

![Produkty z niskim indeksem sytości część 1.](../006%20-%20satiety%20index/exports/blog-2020.10.25-03.png "Produkty z niskim indeksem sytości część 1.")

Na koniec warto powiedzieć o aspektach, przez które indeks sytości nie jest tak idealnym wyznacznikiem jak mogło by się wydawać. Po pierwsze liczba przetestowanych produktów jest mocno ograniczona. Dodatkowo widać tu przewagę produktów bogatych w węglowodany, kosztem źródeł białka i zdrowych tłuszczy. Należy roznieć pamiętać, że uczucie sytości jest odczuwane dopiero po pewnym czasie od zjedzenia pokarmu, więc wybieranie produktów z wysokim indeksem sytości nie koniecznie spowoduje, że będziemy jedli mniej kalorii - kluczowe będzie świadome ich liczenie. Jest to szczególnie istotne w przypadku produktów, które bardzo nam smakują.

Pomimo posiadania wad indeks sytości może być bardzo pomocnym wskaźnikiem podczas dokonywania wyborów żywieniowych. Należy jednak traktować go jako nabędzie pomocnicze do budowania diety z odpowiednią liczbą kalorii, rozkładem makroskładników i ilością mikroelementów, a nie główny wyznacznik.

Źródła:

* [ResearchGate](https://www.researchgate.net/publication/15701207_A_Satiety_Index_of_common_foods)