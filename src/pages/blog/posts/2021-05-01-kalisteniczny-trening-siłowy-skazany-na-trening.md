---
templateKey: blog-post
title: Kalisteniczny trening siłowy - "skazany na trening".
date: 2021-05-01T09:05:09.955Z
description: Wpis ma na celu krótkie przedstawienie książki "skazany na trening"
  autorstwa Paula'a Wade'a. Zawiera krótki przegląd treści wraz z moimi
  odczuciami po kilu tygodniach stosowania przedstawionych w niej metod.
featuredpost: false
featuredimage: /img/blog-2021.05.01-00.png
tags:
  - trening
  - kalistenika
  - książka
  - skazany na trening
  - paul wade
  - sprawność
  - siła
---
![Tytuł](../020-convict-conditioning/exports/blog-2021.05.01-00.png "Tytuł")

Książka "skazany na trening" skupia się na kalistenice, czyli treningu z masą własnego ciała. Podchodzi do niej jednak w inny sposób niż ten, który może kojarzyć się nam z lekcji wychowania fizycznego. Tu kalistenika wykorzystywana jest jako sposób budowania imponującej sprawności i siły.

Zdecydowanie się na trening z masą własnego ciała może wydawać się decyzją łatwiejszą w realizacji niż rozpoczęcie treningu na siłowni. Nie wymaga karnetu, sprzętu (to nie do końca prawda, bo potrzebny będzie przynajmniej drążek) dodatkowo ćwiczenia kalisteniczne można łatwiej wkomponować w wolne chwile w ciągu dnia bez potrzeby planowania podróży na siłownię.

Problem pojawia się jednak na etapie wykonywania samych ćwiczeń. Podstawowe warianty ćwiczeń kalistenicznych mogą być dla osób chcących dopiero rozpocząć swoją przygodę z treningiem, albo wracających po długiej przerwie bardzo trudne. Z kolei dla osoby ćwiczącej już pewien czas będą to zbyt proste ćwiczenia nie przynoszące żadnej korzyści w kontekście budowania siły.

Odpowiedzią na ten problem jest stosowanie kalisteniki progresywnej, czyli takiej w której ćwiczenia posiadają różne stopnie trudności. Zaczynając od odmian ułatwiających wykonanie ćwiczenia, przez podstawowe techniki, aż do wersji mających na celu utrudnienie danego ruchu. Takie podejście pozwala cieszyć się korzyściami płynącymi z kalisteniki bez względu na stopień zaawansowania.

W książce autor większość uwagi poświecił zaledwie sześciu ćwiczeniom. Zostały jednak one dobrane w taki sposób, aby pozwolić na przetrenowanie całego ciała. Każde ćwiczenie występuje w dziesięciu wariantach zaczynając od bardzo prostych wersji o charakterze bardziej rozgrzewkowym/terapeutycznym niż siłowym. Zwieńczeniem każdej grupy jest wariant dziesiąty tak zwany "krok mistrzowski". W zależności od ćwiczenia korki mistrzowskie mogą być trudniejsze, lub łatwiejsze jednak niewątpliwie stanowią one wyraz opanowania danego ćwiczenia w stopniu przewyższającym przeciętnego bywalca siłowni.

Wśród ćwiczeń na których skupił się autor znajdują się:

* Pompki

  ![Pompki](/img/blog-2021.05.01-01.png "Pompki")
* Przysiady

  ![Przysiady](/img/blog-2021.05.01-02.png "Przysiady")
* Podciągnięcia

  ![*Podciągnięcia](/img/blog-2021.05.01-03.png " Podciągnięcia")
* Wznosy nóg

  ![Wznosy nóg](/img/blog-2021.05.01-04.png "Wznosy nóg")
* Mostek

  ![Mostek](/img/blog-2021.05.01-05.png "Mostek")
* Pompki w staniu na rękach


  ![Pompki w staniu na rękach](/img/blog-2021.05.01-06.png "Pompki w staniu na rękach")

Na koniec warto wspomnieć o kilku wadach tej pozycji. Osobiście zauważyłem dwie rzeczy, które nie do końca przypadły mi do gustu. 
Pierwszą z nich było momentami wręcz fanatyczne podejście autora do kalisteniki i innych metod treningu. Wstęp książki skupia się na przedstawianiu zalet kalisteniki i wytykaniu wad treningu z ciężarami. Wiele z przedstawionych tam argumentów jest w pełni zasadnych, jednak są przedstawione w sposób który nie ukazuje pełni obrazu. Na plus jest jednak koniec książki dotyczący kierowania własnym planem treningowym. Tam podejście autora jest znacznie bardziej otwarte i przedstawione są nawet przykładowe sposoby komponowania planu treningowego łączącego metody przedstawione w książce z treningiem z ciężarami.
Drugi z zauważonych przeze mnie problemów jest natury bardziej technicznej. Chodzi o to, że medium jakim jest książka nie nadaje się najlepiej do przedstawiania techniki wykonywania ćwiczeń. Na każde z głównych ćwiczeń przypadają dwa zdjęcia i krótki opis. Mam wrażenie, ze może to być zbyt mało, szczególnie dla osób początkujących. Tu lepiej sprawdzają się takie źródła jak np. YT. Jednak nic nie stoi na przeszkodzie, aby przy okazji przerabiana danego podrozdziału książki równolegle wspomagać się materiałami wideo wyszukiwanymi na własną rękę.

Reasumując: mimo kilku wad osobiście uważam te książkę za pozycję warta uwagi. Może być ona przydatna zarówno dla osób, które do tej pory nie miały styczności z treningiem, jak i dla tych, którzy wybierali formy aktywności inne niż kalistenika. Szeroki zakres stopnia trudności wariantów sześciu głównych ćwiczeń pozwoli na rozpoczęcie treningu niezależnie od poziomu zaawansowania, a kroki mistrzowskie powinny stanowić świetną motywację do systematycznej pracy.

Źródła:

* [Skazany na trening. Zaprawa więzienna - Paul Wade](https://lubimyczytac.pl/ksiazka/114937/skazany-na-trening-zaprawa-wiezienna)